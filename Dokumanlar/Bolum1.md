# Veri (Data) nedir?
Veri biz yazılımcıların depo etmek veyahut kullanmak isteyebileceğimiz her türlü bilgiye denir. Programlar verileri kullanarak çalışır. Bu yüzden yazılımdaki temel amaç veriyi bilgisayara işleyebilmektir. (Ama bak bu sadece temel amaç) 

# Değişken (Variable) nedir?
Bilgisayara veriyi işlemek için "değişken" dediğimiz şeyleri kullanırız. ***Statik tipleme***ye sahip yazılım dillerinde bir değişken sadece kendi türüne ait veri alabilirken Python gibi ***Dinamik tipleme***ye sahip programlama dillerinde oluşturulan bir değişken herhangi bir veriyi depo edebilir. Bu yüzden Dinamik tiplemeye sahip Python gibi diller diğerlerine oranla daha basit ve öğrenilmesi kolaydır.

# **Python**'un kullandığı veri tipleri:
- **String (Metin):** Asıl amacı karakter dizilerini depo etmek olsa da sayıları da bir metin olarak algılayabilir. İki tırnak işareti ("") arasına yazılan herşey String'tir.
- **İnteger (Tamsayı):** Küsüratsız sayıları depo eder. belirtilmesi için özel bir işaret gerektirmez. 
- **Float (Ondalıklı Sayı):** Küsüratı olan sayıları depo eder yanlız integer'ları da depo edebilir.
- **List (Liste):** Herhangi bir değişkeni içinde depo etmeye yarayan karmaşık (O kadar da karmaşık değil aslında ama) veri tipleridir. List'teki elemanlar çıkarılabilir, eklenebilir veya değiştirilebilir.
- **Tuple (Demet):** Aynı List gibi içinde herhangi bir değişkeni depo edebilen karmaşık veri tipleridir. Yanlız Tuple'ların içindeki veriler bir kere girildikten sonra bir daha değiştirilemez, eklenemez, silinemez.
- **Dictionary (Sözlük):** Bir anahtar kelimeye (değişkene) karşılık gelen başka bir değişkenin olduğu veri tipidir. Her bir anahtar kelime bir değişkeni işaret eder. [Bölüm 5](/Dokumanlar/Bolum5.md)'te daha iyi anlayacaksın merak etme.